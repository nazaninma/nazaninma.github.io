---
layout: posts
title: project2
---

# mandelbrot set
<div dir="rtl">

سلام به بلاگ پست من خوش آمدید.

این بلاگ پست درباره دومین پروژه ترم اول من هست و قرار هست درمورد کار هایی که انجام دادم تا پروژه را به سرانجام برسانم و مشکلاتی که طی انجام پروژه به آن ها برخوردم و همینطور طریقه حل آنها برایتان بنویسم.

به طور کلی این پروژه شامل دو بخش اساسی بود : 

بخش اول مربوط به نوشتن کد هایی برای  ساختن عکس اولیه و  توابعی برای زووم کردن ، چرخاندن و … عکس بود. 

بخش دوم مربوط به جنبه هنری پروژه بود مثل رنگ آمیزی عکس و ساخت یک موسیقی مناسب و هماهنگ با حرکات عکس.

اشکالات اساسی من در بخش اول پروژه بود. من تابع زووم را ابتدا در پایتون ایجاد کردم و بعد آن را در c پیاده سازی کردم و بعد خواستم عکس هایی که تنها با زووم شدن ایجاد می شوند را ببینم که عکس ها همه سیاه می شدند .بعد از دیباگ کردن و پرسیدن از استاد متوجه این شدم که تمامی اعدادی که  در فرمولی در بخشی از update image data  استفاده میکردم  باید از جنس double  باشند  و چون من آن را به صورت int  نوشته بودم و تقسیم میکردم همش خارج قسمت صفر می شد و iteration آن که صفر میشد باعث میشد عکس سیاه شود. یکی دیگه از مشکلاتی که مربوط به تبدیل واحد بود در قسمت پرخش بود که باید تمام زاویه ها را به رادیان تبدیل می کردم 

بعد از آن عکس ها به صورت سیاه و سفید چاپ شدن . عکسی که در vs code دیده میشد با عکسی که در photo مشاهده می شد در رنگ متفاوت بود . برای حل این مشکل در استراکت BITMAPINFOHEADER، دو مقدار biClrUsed و  biClrlmportant که صفر بودند را به 255 که تعداد رنگی که استفاده کردم بود ، تغییر دادم و عکس های هر دو با هم تطابق پیدا کرد. 

مشکل بعدی من در تابع چرخش بود. وقتی عکس را 360 درجه می چرخاندم ، عکس به مکان اولیه خود بر نمی گشت با کمی سرچ کردن و دیدن فرمول چرخش متوجه شدم در قسمت update image data ، جای سینوس و کسینوس را در فرمول ها اشتباه گذاشته بودم.

مشکلات بخش هنری بیشتر مربوط به موسیقی آن بود .من به دلیل اینکه عکس ها را به گونه ای ایجاد کرده بود تا در هر قسمت سرعت متفاوتی داشته باشد تا از حالت یکنواختی بیرون بیاید و هیجان دنبال کردن ویدیو را به بیننده بدهد ، دنبال موسیقی بودم که همین هدف را داشته باشد و سرعت آن به مرور زمان همراه با ویدیو بیشتر شود و این هیجان را در بیننده ایجاد کند . بنابراین اول موسیقی های مختلفی را گوش دادم و یک سبک را انتخاب کردم. 

بدلیل اینکه با امکانات sonic pi آشنا نبودم ، اول به سایت اصلی آن رفتم و چیزای مختلفی که توضیح داده بود را خواندم و کد هایی که به نظر می آمد به کارم می آید را ایجاد کردم بعد آن از جا های مختلفی  موسیقی هایی که با sonic pi نوشته شده بود را گوش دادم و دیدم تا متوجه شوم برای این موسیقی که من میخواهم چه نت هایی باید وجود داشته باشد .  در نهایت از هر آهنگ چیزی را استخراج کردم و آنها را با چیز هایی که قبلا نوشته بودم امتحان کردم و بهترین ترکیب را انتخاب کردم و بعد سرعت آن و شدت هر کدوم را انتخاب کردم تا در نهایت به نتیجه مطلوبم رسیدم.

از آنجایی که قرار بود این بلاگ پست درباره ایده ها و مشکلاتی باشد که برای من به وجود آمده ، من عکسی از تصویر اولیه و تصویر نهایی پروژه ام را اینجا قرار ندادم ولی آن را در بخش گالری قرار می دهم که اگر دوست داشتید به آنها هم نگاهی بیندازید.
</div>